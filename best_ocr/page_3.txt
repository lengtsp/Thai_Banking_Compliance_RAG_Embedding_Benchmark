2
**2. อำนาจตามกฎหมาย**

        2.1 อาศัยอำนาจตามความในมาตรา 39 มาตรา 41 มาตรา 57 มาตรา 71 และมาตรา 84 แห่งพระราชบัญญัติธุรกิจสถาบันการเงิน พ.ศ. 2551 ธนาคารแห่งประเทศไทยออกหลักเกณฑ์การบริหารจัดการภัยทุจริตดิจิทัลให้สถาบันการเงินและบริษัทในกลุ่มธุรกิจทางการเงินของสถาบันการเงินถือปฏิบัติตามที่กำหนดในประกาศฉบับนี้

        2.2 อาศัยอำนาจตามความในมาตรา 24 และมาตรา 26 แห่งพระราชบัญญัติระบบการชำระเงิน พ.ศ. 2560 ธนาคารแห่งประเทศไทยออกหลักเกณฑ์การบริหารจัดการภัยทุจริตดิจิทัลให้ผู้ประกอบธุรกิจระบบการชำระเงินภายใต้การกำกับ และผู้ประกอบธุรกิจบริการการชำระเงินภายใต้การกำกับ ได้แก่ ผู้ประกอบธุรกิจระบบโอนเงินรายย่อยระหว่างผู้ใช้บริการของระบบ ผู้ประกอบธุรกิจบริการเงินอิเล็กทรอนิกส์ และผู้ประกอบธุรกิจบริการโอนเงินด้วยวิธีการทางอิเล็กทรอนิกส์ถือปฏิบัติตามที่กำหนดในประกาศฉบับนี้

**3. แนวนโยบายและหนังสือเวียนที่ยกเลิก**

        3.1 แนวนโยบายธนาคารแห่งประเทศไทย เรื่อง แนวนโยบายการบริหารจัดการภัยทุจริตจากการทำธุรกรรมทางการเงิน ลงวันที่ 29 มีนาคม 2566 เฉพาะส่วนที่เกี่ยวข้องกับผู้ให้บริการทางการเงินตามประกาศฉบับนี้

        3.2 หนังสือเวียนที่ ธปท.ฝดท.(01) ว. 384/2567 เรื่อง การเพิ่มความเข้มงวดในการจัดการบัญชีเงินฝาก หรือบัญชีเงินอิเล็กทรอนิกส์ในกรณีลูกค้ามีความเสี่ยงสูงหรือใช้บัญชีที่มีลักษณะหรือพฤติกรรมผิดปกติ ลงวันที่ 31 พฤษภาคม 2567 เฉพาะส่วนที่เกี่ยวข้องกับผู้ให้บริการทางการเงินตามประกาศฉบับนี้

**4. ขอบเขตการบังคับใช้**

        ประกาศฉบับนี้ให้ใช้บังคับกับผู้ให้บริการทางการเงิน ดังต่อไปนี้

        4.1 สถาบันการเงินตามกฎหมายว่าด้วยธุรกิจสถาบันการเงินทุกแห่ง

        4.2 บริษัทในกลุ่มธุรกิจทางการเงินของสถาบันการเงินตามกฎหมายว่าด้วยธุรกิจสถาบันการเงินที่ประกอบธุรกิจธนาคารพาณิชย์และธุรกิจบริการเงินอิเล็กทรอนิกส์ในต่างประเทศ

        4.3 ผู้ประกอบธุรกิจระบบการชำระเงินภายใต้การกำกับ และผู้ประกอบธุรกิจบริการการชำระเงินภายใต้การกำกับตามกฎหมายว่าด้วยระบบการชำระเงิน ได้แก่ ผู้ประกอบธุรกิจระบบโอนเงินรายย่อยระหว่างผู้ใช้บริการของระบบ ผู้ประกอบธุรกิจบริการเงินอิเล็กทรอนิกส์ และผู้ประกอบธุรกิจบริการโอนเงินด้วยวิธีการทางอิเล็กทรอนิกส์ ตามกฎหมายว่าด้วยระบบการชำระเงิน

---