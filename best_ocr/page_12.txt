11

อย่างไรก็ดี ในกรณีที่ธนาคารแห่งประเทศไทยเห็นว่าการเปิดเผยข้อมูลการถูกเปรียบเทียบปรับหรือถูกกล่าวโทษดังกล่าวอาจกระทบกับความปลอดภัยหรือความผาสุกของประชาชน หรือประสิทธิผลของการบริหารจัดการภัยทุจริตดิจิทัล ธนาคารแห่งประเทศไทยอาจแจ้งให้ผู้ให้บริการทางการเงินไม่ให้เปิดเผยข้อมูลการถูกเปรียบเทียบปรับหรือถูกกล่าวโทษดังกล่าวก็ได้

ทั้งนี้ ธนาคารแห่งประเทศไทยจะกำหนดแนวปฏิบัติขั้นต่ำสำหรับการบริหารจัดการภัยทุจริตดิจิทัลเพื่อให้ผู้ให้บริการทางการเงินใช้อ้างอิงในการดำเนินการหรือเป็นมาตรฐานขั้นต่ำในการปฏิบัติที่ถือเป็นการปฏิบัติตามหลักเกณฑ์เรื่องใดเรื่องหนึ่งของประกาศฉบับนี้ โดยเมื่อผู้ให้บริการทางการเงินดำเนินการตามแนวปฏิบัติขั้นต่ำดังกล่าวแล้วให้ถือว่าเป็นการปฏิบัติตามหลักเกณฑ์เรื่องนั้น

**5.4 การถือปฏิบัติตามหลักเกณฑ์ของผู้ให้บริการทางการเงินแต่ละประเภท**

เนื่องจากประกาศฉบับนี้มีขอบเขตใช้บังคับกับผู้ให้บริการทางการเงินหลายประเภทซึ่งมีลักษณะการประกอบธุรกิจที่มีความเสี่ยงต่อภัยทุจริตดิจิทัลที่แตกต่างกัน ธนาคารแห่งประเทศไทยจึงกำหนดให้ผู้ให้บริการทางการเงินถือปฏิบัติตามหลักเกณฑ์การบริหารจัดการภัยทุจริตดิจิทัลให้เหมาะสมกับลักษณะการประกอบธุรกิจและความเสี่ยงของบริการทางการเงินหรือลักษณะของธุรกรรมของผู้ให้บริการทางการเงินแต่ละประเภท ดังนี้

**5.4.1** ผู้ให้บริการทางการเงินประเภทสถาบันการเงินที่เป็นธนาคารพาณิชย์ และผู้ประกอบธุรกิจบริการเงินอิเล็กทรอนิกส์เฉพาะรายที่มีบริการโอนเงินไปยังบัญชีของบุคคลอื่นที่มีอยู่กับผู้ให้บริการทางการเงินอื่น ให้ถือปฏิบัติตามหลักเกณฑ์การบริหารจัดการภัยทุจริตดิจิทัลตามข้อ 5.3 ข้างต้นทุกข้อ

**5.4.2** ผู้ให้บริการทางการเงินประเภทสถาบันการเงินที่เป็นบริษัทเงินทุนและบริษัทเครดิตฟองซิเอร์ ผู้ประกอบธุรกิจบริการเงินอิเล็กทรอนิกส์ที่ไม่มีบริการโอนเงินไปยังบัญชีของบุคคลอื่นที่มีอยู่กับผู้ให้บริการทางการเงินอื่น ผู้ประกอบธุรกิจระบบโอนเงินรายย่อยระหว่างผู้ใช้บริการของระบบ และผู้ประกอบธุรกิจบริการโอนเงินด้วยวิธีการทางอิเล็กทรอนิกส์ ให้นำหลักเกณฑ์การบริหารจัดการภัยทุจริตดิจิทัลตามข้อ 5.3 ข้างต้น ไปปรับใช้ตามระดับความเสี่ยง (risk proportionality) ทั้งในกรณีที่บัญชีของลูกค้าอาจถูกนำไปใช้เป็นบัญชีม้าหรือลูกค้าอาจถูกหลอกลวงจนเกิดความเสียหาย โดยต้องคำนึงถึงขอบเขตการประกอบธุรกิจ กลุ่มลูกค้าที่ให้บริการ ประเภทของผลิตภัณฑ์ ช่องทางการให้บริการ และสภาพแวดล้อมในประเทศและต่างประเทศ โดยถือปฏิบัติอย่างน้อยตามแนวทางการนำหลักเกณฑ์ไปปรับใช้ให้เหมาะสมกับผู้ให้บริการทางการเงินแต่ละประเภท ปรากฏรายละเอียดตามเอกสารแนบท้ายประกาศนี้

**5.4.3** สาขาของผู้ให้บริการทางการเงินในต่างประเทศและผู้ให้บริการทางการเงินที่เป็นบริษัทในกลุ่มธุรกิจทางการเงินของสถาบันการเงินที่ประกอบธุรกิจในต่างประเทศ ซึ่งผู้กำกับดูแล
