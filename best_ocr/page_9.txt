8

ธุรกรรม ผลิตภัณฑ์และบริการ และช่องทางการให้บริการ การแจ้งเตือน หน่วง หรือระงับการทำธุรกรรมที่มีความผิดปกติตามระดับความเสี่ยงของธุรกรรม รวมถึงการกำหนดวงเงินการทำธุรกรรมของลูกค้าให้เหมาะสมกับระดับความเสี่ยงและสอดคล้องกับการใช้งานตามปกติของลูกค้า เพื่อลดความเสียหายจากภัยทุจริตดิจิทัล

** (3.2) การจัดการบัญชีที่อาจเข้าข่ายเป็นบัญชีม้าเพื่อจำกัดและระงับความเสียหาย **

ผู้ให้บริการทางการเงินต้องจัดให้มีการจำกัดและระงับความเสียหายและผลกระทบของความเสียหายให้สอดคล้องกับระดับความเสี่ยงของบุคคลที่นำบัญชีไปใช้เป็นบัญชีม้าหรืออาจนำบัญชีไปใช้เป็นบัญชีม้าได้อย่างเหมาะสมและทันกาล เช่น การระงับเงินเข้า การระงับเงินออก การระงับการให้บริการผ่านช่องทางอิเล็กทรอนิกส์ การปฏิเสธการเปิดบัญชีใหม่ การควบคุมการถอนเงินสด

** (4) การแก้ไขสถานการณ์และการดูแลลูกค้า (response) **

ผู้ให้บริการทางการเงินต้องแก้ไขสถานการณ์และดูแลลูกค้าเมื่อเกิดเหตุการณ์ภัยทุจริตดิจิทัลอย่างชัดเจน รวดเร็ว และเป็นธรรม โดยขั้นต่ำต้องดำเนินการ ดังนี้

** (4.1) การจัดให้มีช่องทางรับแจ้งเหตุการณ์ต้องสงสัยหรือเหตุการณ์ภัยทุจริตดิจิทัล **

ผู้ให้บริการทางการเงินต้องจัดให้มีช่องทางติดต่อเร่งด่วน (hotline) ทางโทรศัพท์ หรือทางอิเล็กทรอนิกส์เพื่อให้ลูกค้าสามารถติดต่อผู้ให้บริการทางการเงินได้ โดยช่องทางดังกล่าวจะต้องเพียงพอและให้บริการอย่างต่อเนื่องทั้งในและนอกเวลาทำการ (24x7) เพื่อให้ลูกค้าสามารถแจ้งเหตุการณ์ต้องสงสัยหรือเหตุการณ์ที่เป็นภัยทุจริตดิจิทัลได้โดยสะดวกและรวดเร็ว ทั้งนี้ หลังจากได้รับแจ้งเหตุดังกล่าว ผู้ให้บริการทางการเงินต้องเร่งดำเนินการตามกฎหมายและหลักเกณฑ์อื่นที่เกี่ยวข้องอย่างเคร่งครัด เพื่อให้การติดตามตรวจสอบเหตุการณ์เป็นไปอย่างทันกาล และจำกัดความเสียหายที่อาจเกิดขึ้น

** (4.2) การกำหนดระยะเวลาของกระบวนการดูแลลูกค้า **

ผู้ให้บริการทางการเงินต้องกำหนดระยะเวลาของกระบวนการดูแลลูกค้าที่ได้รับความเสียหายที่เกิดขึ้นจากภัยทุจริตดิจิทัลให้ชัดเจน เช่น การแจ้งให้ลูกค้าที่เกี่ยวข้องทราบเมื่อเกิดเหตุการณ์ การติดต่อกลับไปยังลูกค้าดังกล่าวอย่างรวดเร็วภายในเวลาที่เหมาะสมภายหลังลูกค้าแจ้งผู้ให้บริการทางการเงินเกี่ยวกับเหตุการณ์ที่อาจเข้าข่ายเป็นภัยทุจริตดิจิทัล ทั้งนี้ กระบวนการดูแลลูกค้ารวมถึงกระบวนการสื่อสารและการทำความเข้าใจกับลูกค้าเกี่ยวกับปัญหาและผลกระทบที่เกิดขึ้นอย่างทันกาล
